126 ACTA CAPITULI POZNANIENSIS

——-—--—-———-- -m— —-—.—.—

A. 1479, Ianuarii 9, in capitulo.

666. (lV. 27⁰). Sequitur sepultura. - Die Saturni.. paratis tandem, que
pro cerimoniis funeris magnifice sufficerent, tam secularium presbiterorum, quam
religiosorum fratrum processionibus et fraternitatum turbis de civitate et suburbiis
Poznan. convenientibus cum cleri, milicie et populi maxima frequencia e curia
episcopali, (ibi enim corpus mortuum fuerat delatum), prelatorum et canonicorum
humeris subnixum ad ecclesiam defertur cathedralem, exinde exequie concinuntur,
misse item decantantur, ultimam Rdus pater dnus Vincencius Epus Enensis eius·
dem defuncti suffraganeus sollenniter celebravit, egregius vir dnus lacobus de
Vigonowo decretorum doctor scolasticus Poznaniensis oracionem super funere
urbanitatis plenam, paulo tamen inferiorem, (quis enim tanta eloquentia unquam
effulsit, qui ita suas virtutes unica oracione complecti potuisset), quam sua de-
poscebant merita. Quid plura, fertur funus ad sepulcrum, id sibi ante annos XX
vel circa, cogitans se semper moriturum, de marmore auri calco superducto ela·
borari iusserat, uterque sexus lacrimatur, plorat, eiulat, in altum lamenta feruntur,
reboat echo, resonant Drya, mugiunt pre vocibus tecta, vix tandem premente
turba defertur ad tumulum et illuc insertur, os spelunce obstruitur, cohibentur
lacrime, celeriter dominus per cunctos oratur, anima celum ut possideat, pro bene
acte vite munera tribuantur decursu, pro hac celeri donetur vita perpetua, stabilis
pro caduca, pro tristi leta et pro transitoria sempiterna. Si virtuS, ut Lactantio
placet, celorum sola civis est, quis vero hunc dubitet patrem preter celum habi·
tare, cum nedum virtuosus sed ipsa virtus fuen't etc. Vale mi.

667. (lV. 28). Electio administratoris —- Tradita ut prefertur, corpore

ecclesiastice sepulture mox ad capitulum itur, ad sonum campane conveniunt vener. ‚

patres dni Uriel de Gorlra prepositus Adam decanus, Petrus cantor, Nicolaus
custos, lacobus scolasticus, Nicolaus Srzemensis, Vincencius Pczewensis archidia-
coni, Andreas Rogalinslry, Nicolaus de Costen, Stanislaus de Pleschow, mayster
Dobrogostius, Iohannes de Popowo, Hector de Cozemyno, lacobus de lablowo,
Nicolaus de Czacz, Wladislaus, Petrus de Smygel, lohannes de Lukowo, lohannes
de Gylowyecz, Martinus de Nyechanowo, Albertus de Gay, Petrus de Rambyno
Martinus de Dambrowa, lohannes de Zayanczkowo, lohannes de Zalrrzewo, Nico·
laus de Sirpowo, Vincencius de Carczewo et Alexander de Porcini prelati et
canonici ecclesie prefate modicoque silencio (ut post merorem fit), habito, tandem
Rdus pater dnus Uriel de Gorl<a Gnezn. et Poznan. ecclesiarum prepositus et
R. P. cancellarius: inficiari non possum, inquit, domini et fratres carissimi de tanti
patris morte dolendum non esse, quem integerrime cognovimus vite, cuius ab
ore edificacionis verba, ab actione exemplorum sanctimonia procedebant, cuius
virtutes si singillatim enarrare vellem, quam omnes nostis, dies me deficeret et
tarda hora ad alia nos vocat; abstergantur igitur lacrime, subprimantur gemitus
animos induamus alacriores, ne consternati glorie ipsius invidere videamur, quem
sedes non ambigimus accepisse beatas. Cogitandum nobis, consulendum et pro·
videndum est, quo curatore quondam ipsius sponsa, nunc vidua, tutetur, ne dos
ipsius diripiatur, vicinissimi sunt, qui admoliuntur et iamiam fauces aperuerunt

ad devorandum, idque non dubium, nisi obsistetur, facient. Nostis militum genus,
qui vix suis contentatur aliquando stipendiis. Proinde ille hirsutus, quo nullus

 

